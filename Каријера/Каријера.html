<!DOCTYPE html>
<html>
<head>
    <link rel="stylesheet" href="stilovi2.css">
    <meta charset="UTF-8">
    <style>
        body{
            background-color: lightskyblue;
        }
    </style>
</head>
<body> 
    <h1>Каријера</h1> 
    <hr>
    <a href="../index.html"><b>Почетна</b></a>
    <a href="Каријера.html"><b>Каријера</b></a>
    <a href="Стил игре/Стил игре.html"><b>Стил игре</b></a>
    <a href="Стил игре/Занимљивости/Занимљивости.html"><b>Занимљивости</b></a>
    <a href="Стил игре/Занимљивости/Успеси/Успеси.html"><b>Успеси</b></a>    
    <a href="Стил игре/Занимљивости/Успеси/О аутору/О аутору.html"><b>О аутору</b></a>
    <hr>
    
    <h2>Јуниорска каријера</h2>
    
    <p>Јокић је у млађим категоријама наступао у дресу Војводине Србијагас. Заблистао је у дресу Војводине у ХЕБА Јуниорској лиги Србије. На десет мечева у дресу новосадских црвено-белих бележио је 25,6 поена и 11,9 скокова, уз просечни коефицијент успешности 32,9. Уследио је позив Мега Визуре, са којом је стигао до полуфинала ХЕБА лиге и финала Евролигиног квалификационог турнира у Београду.</p>
    <p>окићу су припала МВП признања у лигашком делу и на турниру осам првопласираних Јуниорске лиге, док је у евролигашкој конкуренцији морао да се задовољи идеалном петорком турнира. Крајем сезоне је прекомандован у сениорски тим Мега Визуре.</p>

    <h2>Мега Лекс</h2>
    <img style="float:right;margin: 10px" class="centar2" src="mega-jokic.jpg" width="400">
    
    <p>Професионалну каријеру је почео у дресу Мега Визуре у сезони 2012/13. Био је најкориснији играч 4. кола Развојне лиге Србије на мечу против ФМП са 26 постигнутих поена, 13 скокова и пет асистенција. У наредној сезони 2013/14, провео је много више минута на терену за сениорски тим. Одиграо је 25 утакмица у Јадранској лиги, постизао је у просеку 11,4 поена, 6,4 скокова и 2,5 асистенција по утакмици. Играо је и 13 утакмица са тимом у Суперлиги Србије. На финалном турниру Купа Радивоја Кораћа са екипом Меге стигао је до финала. Никола је имао прилику да свој тим доведе до трона, али је промашио у последњим секундама утакмице, па је Црвена звезда ипак освојила овај трофеј. На НБА драфту 2014. одабрали су га Денвер нагетси као 41. у другом колу.</p>
    <p>Проглашен је за најкориснијег играча лигашког дела Јадранске лиге у сезони 2014/15, те за најбољег младог играча. Током сезоне прикупио је 527 индексних поена, односно 22 по утакмици. Одиграо је 24 од 26 утакмица у Јадранској лиги и само три пута није имао двоцифрен учинак. Четири пута је био проглашаван за најкориснијег играча кола, а последње признање стигло је у последњем колу када је прикупио 39 индексних поена. Уједно је био и најбољи скакач регионалног такмичења јер је имао 222 скока од почетка сезоне, односно 9,25 по мечу. У Суперлиги Србије је наставио са сјајним партијама. Био је најбољи стрелац и скакач лигашког дела такмичења. Мега је елиминисана у полуфиналу доигравања од Црвене звезде. На крају сезоне Јокић је потврдио да напушта клуб.</p>


<h2>Денвер нагетси </h2>
    <h3>Сезона 2015/16.</h3>
<p>Јокић је 28. јула 2015. потписао уговор са Денвер нагетсима. Дебитовао је у НБА лиги 28. октобра 2015. године, победом Денвера у гостима против Хјустон рокетса и притом постигао два поена. Дана 1. фебруара 2016. Јокић је забележио своју најбољу поентерску партију сезоне када је постигао 27 поена и додао 14 скокова у победи 112:93 над Торонто репторсима. У фебруару 2016. био је и учесник Ол-стар викенда. На утакмици „звезди у успону” (играчи из прве и друге сезоне у НБА), Јокић је постигао 12 поена уз осам скокова и четири асистенције за тим света који је поражен од играча из САД са 157:154. У својој првој сезони је одиграо 80 утакмица за Денвер, од чега је 55 пута био стартер. Јокић је у просеку постизао 10 поена, седам скокова, 2,4 асистенције и једну украдену лопту за 21,7 минута у просеку по мечу. Јокић је био трећи у гласању за новајлију године. Био је четврти по скоковима, пети у украденим лоптама, седми у асистенцијама, осми по поенима и 10. у одиграним минутима међу осталим „рукијима”. Јокић је такође забележио и 14 „дабл-дабл” учинака. Изабран је и у најбољу петорку рукија, уз Карл-Ентони Таунса, Кристапса Порзингиса, Девина Букера и Џахила Окафора. Таунс је био први избор НБА драфта 2015, Окафор трећи, Порзингис четврти, а Букер тринаести. Јокић је једини из те најбоље руки петорке изабран у другом колу драфта као 41. избор, само што је он за разлику од малопре споменуте четворке биран 2014. на драфту.</p>


<h3>Сезона 2016/17.</h3>
<p>Забележио је први трипл-дабл у НБА каријери 3. фебруара 2017. године. Предводио је Денвер до победе над Милвоки баксима са 121:117, постигавши 20 поена, уз 13 скокова и 11 асистенција за 32 минута на паркету. Седам дана касније, Јокић је остварио рекорд каријере са постигнутих 40 поена у победи над Њујорком у Медисон сквер гардену. Никола Јокић постао је други Србин у НБА лиги који је постигао четрдесет или више поена на једном мечу, пре њега то је урадио Предраг Пеђа Стојаковић. Дана 14. фебруара Јокић је својим другим трипл-даблом у каријери, предводио Нагетсе до победе против Голден Стејт вориорса, уписао је 17 поена, 21 скок (рекорд каријере) и 12 асистенција. На Ол-стар викенду 2017. поново је заиграо у мечу „звезда у успону” и са 12 поена, 11 скокова и 8 асистенција био један од бољих играча у тиму света који је савладао тим САД са 150:141. Учествовао је и у такмичењу у вештинама, где играчи показују своје вештине у дриблингу, гађању, додавању, брзини и прецизности. Јокић је 28. фебруара остварио свој трећи трипл-дабл у каријери, забележивши 19 поена, 16 скокова и 10 асистенција за победу свог тима од 125:107 над Чикаго булсима. Само дан касније Јокић је остварио нови трипл дабл. У победи против Милвоки бакса постигао је 13 поена, 14 скокова и 10 асистенција.</p>

<h3>Сезона 2017/18.</h3>

<img style="float:right;margin: 10px" src="jokic wizards.jpg" width="300" >

<p>
Дана 7. новембра 2017. Јокић је забележио нови рекорд каријере са 41 поеном у победи свог тима 112:104 над Бруклин нетсима. Проглашен је за најбољег играча седмице Западне конференције у периоду од 6. новембра до 12. новембра. 2017. године.

У победи против Милвоки бакса 15. фебруара 2018. остварио је најбржи трипл-дабл у историји НБА лиге за само 14 минута и 33 секунде на паркету. Јокић је трећим узастопним трипл-даблом предводио Денвер у победи против Сан Антонио спарса и постао је једини играч уз Вилта Чемберлена, који је остварио трећи узастопни трипл-дабл, а да је висок 2,08 и више. У априлу 2018. године проглашен је за најбољег играча недеље Западне конференције по други пут у сезони.</p>

<h3>Сезона 2018/19.</h3>
<p>Јокић је званично потписао нови уговор са Денвер нагетсима 1. јула 2018, по којем ће у пет сезона зарадити 146,5 милиона долара. Постао је најплаћенији српски спортиста свих времена. Наставио је са добрим играма и у сезони 2018/19. кад је несумњиво постао лидер франшизе. Једну од најбољих партија сезоне пружио је 13. јануара 2019. године против Портланда када је постигао 40 поена и имао 8 асистенција.</p>

<p>Денвер је испао у полуфиналу Запада од Портланда, а Јокић је изабран у најбољу петорку НБА лиге за сезону 2018/19, поред њега су изабрани још Стеф Кари, Џејмс Харден, Пол Џорџ и Јанис Адетокунбо. Постао је тек други играч Денвера у историји те франшизе који је успео да се нађе у најбољем тиму сезоне и први Србин коме је то пошло за руком. Био је четврти у избору за најкориснијег играча НБА лиге у протеклој сезони.</p>

<h3>Сезона 2019/20.</h3>
<P>Јокић је 8. новембра 2019. постигао одлучујући кош за победу против Филаделфије севентисиксерса. У наредној утакмици, два дана касније, такође постиже одлучујуће поене у победи 100:98 после продужетака против Минесоте Тимбервулвса. Дана 6. јануара 2020. постигао је 47 поена против Атланте хокса у гостујућој победи 123:115, тада рекорд каријере Јокића по броју постигнутих поена на утакмици. На утакмици против Јуте Џез, Јокић бележи 30 поена, 21 скок и 10 асистенција, чиме постаје трећи играч још од Карим Абдул-Џабара 1976. са 30/20/10 статистиком у једној утакмици. Другу годину узастопно, Јокић је изабран да наступи на Ол стар утакмици звезда НБА лиге.
</P>
<p>У првој рунди плејофа против Јуте Џез, Јокић, 27 секунди пре краја утакмице, хорогом постиже одлучујуће поене за пласман Нагетса у другу рунду плејофа. Утакмицу је завршио са 30 поена, 14 скокова и 4 асистенције. У утакмици број 6, друге рунде плејофа, Јокић постиже 34 поена уз 14 скокова и 7 асистенција чиме води Нагетсе до победе после заостатка од 19 поена у другом полувремену. У одлучујућој, седмој утакмици, против фаворизованих Лос Анђелес Клиперса, Јокић бележи триплдабл, 16 поена, 22 скока и 13 асистенција, чиме Нагетси постају прва екипа која је у току једног плејофа успела више пута да преокрене заостатак од 3:1 у серији. Нагетси губе финале западне конференције у 5 утакмица од каснијих шампиона, Лос Анђелес Лејкерса. У јединој победи Нагетса у тој серији, Јокић постиже 22 поена уз 10 скокова и 5 асистенција.
</p>
<h3>Сезона 2020/21.</h3>
<p>Jокић започиње сезону бележећи 4 трипл-дабла у првих 6 утакмица. У победи против Хјустон рокетса 124-111, бележи рекорд каријере -18 асистенција, чиме постаје први центар са овом бројком још од Вилта Чемберлена 1968. Остваривши још један трипл-дабл у поразу од Сакрамента, Јокић обара рекорд франшизе Денвера по броју остварених трипл-даблова, а истовремено и постаје девети играч по броју трипл-даблова у историји НБА лиге. У утакмици одиграној 31. јануара 2021, Денвер прекида серију Јуте од 11 утакмица без пораза, предвођени Јокићем који изједначава рекорд каријере по броју поена, постигавши их 47. За своју фантастичну игру, Јокић је два пута узастопно изабран за најбољег играча недеље у Западној конференцији, а касније и играча месеца јануара чиме постаје први играч Денвера још од Кармело Ентонија којем то полази за руком. У још једном поразу од Сакрамента, Јокић бележи нови рекорд каријере по броју поена — 50, уз 8 скокова, 12 асистенција и 3 блокаде. Постаје једини играч у историји Денвера са 50 поена и 10 асистенција и први центар са овим учинком још од Карим Абдул-Џабара 1975. Јокић започиње сезону остваривши дабл-дабл на 20 узастопних утакмица, чиме остварује другу најдужу серију након Била Волтона који их је имао 34. Изабран је за треће узастопно учешће на Ол стар утакмици, први пут као стартер. За свој 26. рођендан, Јокић у победи против Кливленда, остварује нови трипл дабл — 16 поена, 12 скокова и 10 асистенција, чиме постаје осми играч у историји који успева да забележи рођендански трипл-дабл. У победи против Чикаго булса, Јокић постиже 39 поена, 17 у четвртој четвртини, уз 14 скокова и 9 асистенција. Наредне ноћи, у убедљивој победи против Милвоки бакса резултатом 128-97, Јокић бележи педесети трипл-дабл своје каријере, 37 поена, 10 скокова, 11 асистенција чиме постаје девети играч у историји НБА са 50 остварених трипл-даблова.</p>
<h3>Сезона 2021/22.</h3>
<p>Први меч у НБА предсезони је одиграо 6. октобра 2021. против Голден Стејт вориорса, постигао је дабл−дабл, 17 поена и 10 скокова. На мечу са Чикаго булсима 6. децембра 2021, постигао је трипл дабл од 17 поена, 15 асистенција и 12 скокова. Био му је то 60. такав учинак у каријери у регуларној сезони, чиме је претекао Лерија Бирда и сада је на осмом месту. Већ 15. децембра је забележио нови трипл дабл против Минесоте и тако престигао у том тренутку Џејмса Хардена на седмом месту.</p>
<p>Проглашен је за најбољег играча Западне конференције НБА лиге у јануару месецу, по трећи пут у каријери је успео да освоји ту награду. У фебруару месецу је учествовао по четврти пут на НБА Ол-стар утакмици и то као стартер у екипи Тим Леброн.</p>
<p>Јокић је постао први играч од оснивања НБА лиге са 2000 поена, 1000 скокова и 500 асистенција у једној сезони. У победи против Мемфис гризлиса 9. априла 2022. године, српски кошаркаш учествовао је са 35 поена, 16 скокова, шест асистенција и четири освојене лопте.</p>

<img src="jokic mvp.jpg" width="500">
<p>У априлу 2022. изабран је по четврти пут за најбољег играча Западне конференције, што је рекорд у историји франшизе Денвер нагетса.[64] Успео је са екипом Денвера да уђе у плеј−оф са шесте позиције. Следећи противник у првој рунди је тим Голден Стејт вориорса. Денвер је поражен са 4:1 у серији од Голден Стејта.</p>


<p>Јокић је по други пут освојио награду за најкориснијег играча (МВП) у регуларној сезони и тако је постао тринаести играч који је успео да узастопно буде добитник те награде. По трећи пут у каријери је изабран у најбољу петорку НБА лиге.</p>









</body>
</html>